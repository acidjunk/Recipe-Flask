title: Stoofvlees uit de tajine
date: 2014-06-28
tags: [marroko, paleo, tajine]

Stoofvlees uit de tajine

Ingredienten:
=============
400 g. runderpoulet,of stooflappen 
Ras-El-Hanout*, 
zout, peper, 
olijfolie, 
2 rode uien, 
3 tomaten, 
1 blik. tomatenblokjes met sap 
1 rode peper, 
3 knoflooktenen, 
paar zoete aardappels, of gewone aardappelen zoals bintjes 
2 pastinaken, 
1 winterwortel, 
1/2 groene paprika, 
1 gele paprika, 
1/2 zakje gedroogde abrikozen, door midden gesneden 
1/2 pot groene olijven, 
1 handje verse koriander, gesneden en gewassen

Bereidingswijze:
================
Schil de uien, pastinaak, zoete aardappelen, wortelen en de knoflook tenen en snijd ze grof. Was de paprikas 
en verwijder de zaadlijsten en snijd ze in blokjes. was de tomaten en snijd ze in grote stukken.

Dep het vlees droog en doe in een zakje, samen met de Ras-El-Hanout. Schud alles goed om. 
Doe wat olijfolie in de Braadpan en zet hem op het vuur. Laat het vlees beetje bakken. 
We doen dit in een braadpan omdat je in een tajine het vlees niet op hoge temperatuur kan dichtgeschroeien. 
Voeg de grofgesneden ui en tomaten toe. Hak peper zonder pitjes fijn en strooi dit samen met de knoflook over 
het vlees. Als het vlees een bruine kleur heeft doe je het over in de taijne en sluit je tajine. Laat het laat 
z'n 2,5 a 3 uur sudderen op een laag pitje. 

Een uur voor het serveren gaan er de in grove stukken gesneden zoete aardappel, pastinaak, wortel en paprika bij. 
En de gehalveerde abrikozen en uitgelekte olijven. Voor het serveren bestrooien met gehakte koriander.
