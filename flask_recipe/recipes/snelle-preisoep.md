title: Snelle preisoep
date: 2014-08-19
tags: [snel]

Omdat het weer volop preiseizoen is heb ik dit vanavond even geprobeerd; een snel soepje zonder room e.d. dus goed voor de lijn.

## Ingrediënten
- 3 stuks prei
- 2 tenen knoflook
- 2 uien
- 1 grote aardappel
- 1/4 kopje rijst
- 1.5 liter bouillon
- scheutje sherry
- een paar spekjes
- 1 takje peterselie

## Bereiding
Fruit het gesnipperd uitje en knoflook op laag vuur in wat olijfolie. Maak ondertussen de prei schoon en snij hem in hele of halve ringen en voeg hem toe aan de ui/knoflook, bewaar een beetje voor de garnering. Schil de aardappel en hak hem in kleine stukjes en voeg hem toe aan de rest. Bak het even en voeg dan de bouillon toe en de rijst. Laat het een half uur pruttelen. Dan kun je de soep door een zeef duwen of pureren. Voeg daarna het restje prei toe wat je nog over had. Voeg een scheutje sherry toe en breng op smaak met wat peper en/of zout.

Bak wat stukjes spek uit en doe die na het opdienen in het midden van het bord op de soep leggen met een takje peterselie.

