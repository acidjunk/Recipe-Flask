Kip Hawai

## Ingrediënten voor 4 personen:

### Saus vulling
3 kipfilets
2 rode paprika’s
2 lente uitjes
1 verse ananas
1 tl paprikapoeder
Peper en zout

### Voor de zoetzure saus
1 ui
1 teentje knoflook
1 klein blikje tomatenpuree (70 gr)
1 el sojasaus
2 el witte azijn
1,5 el gembersiroop
Scheutje water
Peper en zout
Olijfolie
Afhankelijk van smaak: sambal en een rode peper

### Bereiding:
Snijd de kipfilets in repen en breng ze op smaak met wat peper, zout en paprikapoeder. Bestrijk de filets met een beetje olie. Grill de kipfilet in een grillpan (of in een contactgrill) aan weerszijden goudbruin.

Was de paprika’s en snijd deze in repen. Grill de repen paprika mee.

Maak de ananas schoon. Hier leg ik je uit hoe je dat doet. Grill de plakjes aan weerszijden goudbruin.

Als je alles in een wokpan wilt bereiden houd je dezelfde volgorde aan. Eerst de kip, dan de paprika en tenslotte de ananas. De saus kan je dan in dezelfde pan bereiden.

Voor de zoetzure saus hak je de knoflook fijn en snipper je de ui.

Fruit dit aan in wat olijfolie in een steelpannetje.

Voeg de tomatenpuree toe en bak dit mee. Door verhitting ontzuurt de puree en krijgt hij een zoetere smaak.

Voeg nu de gembersiroop, de sojasaus, de azijn en een scheutje water toe.

Breng het al roerend aan de kook.

Breng de zoetzure saus op smaak met peper en zout.

Is de saus nog te dik, voeg dan wat extra water toe.

Tenslotte meng je kipfilet, paprika en ananas met de zoetzure saus.

Garneer de zoetzure kip met wat gesneden lente-uitjes.

Serveer de kip hawai met rijst of noodles.
