title: Kip Hawai basisrecept
date: 2017-09-02
tags: [saus, paleo]

Rijst met kip in een lekker sausje. Dit zijn van die receptjes die altijd goed zijn toch?

## Ingrediënten voor 4 personen:

### Grillen
- 3 kipfilets
- 2 rode paprika’s
- 2 lente uitjes
- 1 verse ananas
- 1 tl paprikapoeder
- peper en zout

### Basis zoetzure saus
- 1 ui
- 1 teentje knoflook
- 1 klein blikje tomatenpuree (70 gr)
- 1 el sojasaus
- 2 el witte azijn
- 1,5 el gembersiroop of 1 el honing of 1 el agavesiroop
- scheutje water
- peper en zout
- olijfolie

Afhankelijk van smaak: 
- sambal en een rode peper in ringen
- genipperd blokje gember

## Bereiding
Snijd de kipfilets in repen en breng ze op smaak met wat peper, zout en paprikapoeder. Bestrijk de filets met een 
beetje olie. Grill de kipfilet in een grillpan (of in een contactgrill) aan weerszijden goudbruin. Was de paprika’s en 
snijd deze in repen. Grill de repen paprika mee. Maak de ananas schoon. Grill de plakjes aan weerszijden goudbruin.

Als je alles in een wokpan wilt bereiden houd je dezelfde volgorde aan: eerst de kip, dan de paprika en tenslotte de 
ananas. De saus kan je eventueel in dezelfde pan bereiden.

Voor de zoetzure saus hak je de knoflook fijn en snipper je de ui. Fruit dit aan in wat olijfolie in een steelpannetje. 
Voeg de tomatenpuree toe en bak dit mee. Door verhitting ontzuurt de puree en krijgt hij een zoetere smaak. Voeg nu de 
gembersiroop, de sojasaus, de azijn en een scheutje water toe. Breng het al roerend aan de kook. Breng op smaak met 
peper en zout. Is de saus nog te dik, voeg dan wat extra water toe. Te dun kun je binden met tapioca poeder.

Wanneer alles klaar is meng je kipfilet, paprika en ananas met de zoetzure saus in een grotere pan of kom.

Garneer de zoetzure kip met wat vers gesneden lente-uitjes.

Serveer de kip hawai met rijst of noodles.
