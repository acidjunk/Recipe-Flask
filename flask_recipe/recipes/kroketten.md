title: Garnalen kroketten
date: 2020-12-24
tags: [snacks, kroketten, frituren]

Dit is wederom een klassiek Cees Holtkamp recept, met een beetje een eigen twist.
Houd er rekening maken dat het pellen van garnalen zeer tijdrovend is. Waarschijnlijk ben je ca. anderhalf
uur aan het pellen, zeker als je z'n amateur als mij bent. Ook moet de ragoux dan een nacht op stijven zodat 
je de massa goed kan rollen.

Voor de garnalenbouillon:
- 1 sjalotje
- 1 knoflook
- 10 gram roomboter
- 300 gram water
- 1 kilo ongepelde Hollandse garnalen
- beetje pernod en/of witte wijn naar keuze

Roux:
- 80 gram roomboter
- 100 gram bloem
- 250 gram melk
- 250 gram garnalenbouillon (uit de ingrediënten hierboven)
- 6 gram gelatine, geweekt in koud water
- 2 eidooiers
- 50 gram slagroom
- Witte peper
- Zout
- Cayennepeper
- Paar druppels tabasco
- 1 el fijngehakte bladpeterselie
- fijne en grove (panko) paneermeel
- 5 eiwitten
- 10 gram bloem
- olie om te frituren

Pel de garnalen (er blijft ongeveer 300 gram over) en bewaar de doppen en koppen. Fruit het sjalotje en 
de knoflook in een beetje boter. Roer de garnalendoppen erdoor en voeg 300 gram water toe. Breng dit 
aan de kook. Haal de pan van het vuur een laat afkoelen. Giet de bouillon door een zeef met een keurendoek, 
vang het vocht op. Er is nu 250 gram bouillon over; laat afkoelen. Mocht je wijn en/of pernod willen toevoegen, 
doe dat dan nu en laat de vloeistof nog even inkoken totdat je ca 250ml over hebt.

Smelt dani, langzaam, in een pan met dikke bodem de boter voor de roux. De boter mag niet bruin worden. Voeg 
de bloem in 1x toe en roer totdat je een klontvrije massa over hebt. Laat het even doorgaren en begin dan langzaam
bouillon en de melk toe te voegen, roer iedere keer totdat het opgelost is en voeg dan weer een beetje toe.

Laat de ragout al roerend even doorkoken tot de bloem gaar is. Proef, en haal de pan van het vuur als de ragout 
glanst en niet meer melig smaakt. Roer de uitgeknepen blaadjes gelatine erdoor. Klop de eidooiers los met de room 
en roer dit mengsel door de ragout. Breng die op smaak met peper, zout, cayennepepr en een paar druppels tabasco. 
Roer de gepelde garnalen door de ragout en tot slot de gehakte bladpeterselie. Laat de ragout een nacht afgedekt 
in de koelkast staan.

Klop de eiwitten los en roer de bloem erdoor. Schep met een ijsbolletjestang bollen ragout van ongeveer 60 gram. 
Rol deze op de werkbank door het fijne paneermeel tot een kroketje. Haal de kroketten door het eiwit, en rol 
ze daarna door het grove paneermeel. Frituur de kroketten 3 minuten in olie van 180 graden.

Je kan nog wat extra smaak in het paneermiddel krijgen door het zelf te maken; bijvoorbeeld door een pak
tuc koekjes fijn te malen in de food processor en dat te gebruiken. Of door witbrood een uur in de oven te 
doen door de korstjes van het brood af te snijden en een uur lang te drogen in een voorverwarmde oven op 120 
graden. Laat het volledig afkoelen en ga er met een deegroller overheen zodat je kruimels krijgt. Zeef de 
kruimels, dat wat door de zeef valt is fijn paneermeel, dat wat blijft liggen grof.

# Pulled pork kroket

Bouillon:
- 1 ui, gesnipperd
- 10 gram roomboter
- 2 theelepels barbecuerub (deze is hier erg lekker!)
- 550 ml water
- 1 runderbouillonblokje

Ragout:
- 80 gram roomboter
- 100 gram bloem
- 500 gram bouillon* (uit de ingrediënten hierboven)
- 6 gram gelatine geweekt in koud water (3,5 blaadje gelatine)
- 2 eidooiers
- 50 gram slagroom*
- 400 gram pulled pork, fijngesneden
- witte peper
- zout
- chipotle tabasco
- paneermeel, fijn
- paneermeel, grof (Panko, Japans paneermeel te koop bij de toko, Makro etc. is ideaal)
- 5 eiwitten
- 10 gram bloem

Bereiding:
Smelt de boter in een pan en fruit hier de ui in.
Voeg, als de ui zacht is, het water, de barbecuerub en het bouillonblokje toe en breng het geheel aan de kook.
Als het kookt mag de bouillon van het vuur. Laat de bouillon volledig afkoelen en giet hem door een zeef.

Ragout:
Smelt de boter in een pan met een dikke bodem, de boter moet bruisen maar mag niet bruin worden.
Voeg de bloem toe en roer dit met een garde door de boter, je zult een soort kruimelige massa krijgen, een roux. Laat dit, onder constant roeren, in twee minuten gaar worden. Voeg nu, beetje bij beetje, de bouillon toe aan het mengsel, blijf roeren en voeg meer toe als de vorige hoeveelheid is opgenomen door de roux. Laat de ragout al roerend nog even doorkoken tot hij niet meer melig smaakt, dus zo nu en dan even proeven. Is de melige smaak weg dan mag de pan van het vuur. Voeg de uitgeknepen blaadjes gelatine toe en roer goed door. Klop de eidooiers los met de slagroom, voeg toe aan de ragout en breng het geheel hoog op smaak met zout, witte peper en wat druppels chipotle tabasco. Als laatste mag de pulled pork erbij. Stort het geheel in een schaal en laat een nachtje opstijven in de koelkast.

De kroketten zelf:
Verdeel de ragout in porties van 40 gram. Dit gaat het makkelijkste met een kleine ijsknijper. Vorm de pulled pork kroketten en rol deze door het fijne paneermeel. Klop het eiwit los met de bloem en doe dit in een schaal, doe de panko in een andere schaal. Rol nu de kroketten met één hand door het eiwit en leg ze met dezelfde hand in de panko. Met je andere, schone hand, gooi je panko over de kroket en rol je hem verder door de panko, op deze manier heb je een hand die nat is van het eiwit en een droge hand voor het paneermeel, anders zit je binnen de kortste keren tot aan je oksels onder een dikke laag paneermeel.


