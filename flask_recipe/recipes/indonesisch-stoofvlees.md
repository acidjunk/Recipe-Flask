title: Indonesisch stoofvlees
date: 2019-09-20
tags: [indonesisch, slow-cooking]

Dit is een makkelijk te maken gerecht. Je kunt het van tevoren maken, zodat je het vlees alleen nog maar hoeft op te warmen als je de frieten maakt. Neem dan niet te lang de tijd voor het opwarmen, want dan wordt het vlees te droog. Beter is het nog het laatste halve uur het vuur uit te zetten en het vlees op de dag van serveren dan nog eens een half uurtje laten pruttelen.  Voeg dan wel meteen wat water toe en vergeet niet te roeren (anders koekt het aan). 

## IngrediÃ«nten
- 1kg runderpoulet of in blokjes gesneden sukade vlees
- 6 sjalotten
- 8 teentjes knoflook
- 5-7 rode pepers
- 2 duimpjes gember
- klein blikje tometen puree
- 4 laurier blaadjes
- citroen of limoenbladeren
- stuk palmsuiker
- soja saus (100ml)
- naar smaak een theelper trassi

## Bereiding
Verhit de boter in een pan en schroei het vlees in ongeveer 5 minuten rondom dicht. Doe dit bij voorkeur in wat kleine porties. 
Schep het vlees uit de pan en zet het even opzij. Maak een scheutje olie warm in de pan. Fruit de gensipperde sjalotjes, pepertjes, knoflook en gember een paar minuten.
Voeg eventueel de trassi toe. Als je wil kun je nu ook wat water toevoegen om het aanbaksel van het vlees op te lossen. 
Voeg een eetleper komijn poeder, wat parika poeder en wat kruidnagel en nootmuskaat toe en bak het een paar minuten op laag vuur, voeg aan het einde nog een minuutje de tomatenpuree toe. 
Doe het vlees terug in de pan en voeg de soja saus toe, met nog een glas water en een bouillon blokje en het sap van 1 citroen. Voeg nu ook de suiker en de 
laurier bladen toe en breng het geheel rustig aan de kook. Laat het vervolgens minstens 3, maar eerder 4 uur stoven op zeer laag vuur, tot het vlees uit elkaar valt. 
De deksel van de pan niet helemaal sluiten want het is de bedoeling dat het een beetje inkookt. 

Als het vlees te droog wordt, kun je een beetje water toevoegen of een kneepje limoensap. 
Blijf vooral af en toe roeren, want vooral aan het einde kan het gaan plakken op de bodem van de pan. 

Breng het stoofvlees als het nodig is verder op smaak met peper en eventueel wat zout.

Lekker met noedels, aardappelblokjes en een zoetzure komkommer salade.
