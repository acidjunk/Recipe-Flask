title: Gehaktbrood met tomatensaus
date: 2014-06-28
tags: [paleo]

Ingredienten:

500 gram rundergehakt
12 plakken mager rookspek of pancetta
2 blikken tomatenblokjes (2x 400 gram)
1 blik kikkererwten (400 gram), uitgelekt
2 uien
1 citroen
1 ei
2 tenen knoflook, in dunne plakjes
0,5 â€“ 1 rode Spaanse peper, in dunne ringetjes
2 takjes rozemarijn
olijfolie
12 creamcrackers (of tuc koekjes)
2 eetlepels worcestersaus
2 eetlepels balsamicoazijn
2 theelepels oregano
2 theelepels dijonmosterd
1 theelepel gerookt paprikapoeder
1 theelepel gemalen koriander
1 theelepel gemalen komijn
zeezout en zwarte peper uit de molen, naar smaak


Het gehaktbrood:


Verwarm de oven voor op de hoogste stand
Pel 1 ui en hak hem fijn. Verhit 2 scheuten olijfolie in een koekenpan. Bak de gehakte uit met een snufje zout en peper op matig hoog vuur. Voeg koriander en komijn toe. Bak 7 minuten, terwijl je elke 30 seconden roert, tot de stukje ui zacht en goudbruin zijn. Doe ze vervolgens in een grote kom en laat afkoelen
Doe de crackers in een theedoek, stamp ze fijn en breek de grootste stukjes klein met je handen. Doe de kruimels met oregano, mosterd en gehakt bij de afgekoelde uien in de kom. Breek het ei erbij en strooi er nog een flinke snuf zout en peper op. Kneed en wrijf alles door elkaar. Leg het vleesmengsel op een plank en kneed en rol het tot een soort grote rugbybal. Wrijf de bal in met een beetje olie.
Leg het vlees in een braadpan of ovenschaal, zet die in de voorverwarmde oven en verlaag de temperatuur onmiddellijk tot 200 graden of gasovenstand 4. Bak het gehaktbrood een halfuur.
De saus:
Pel de andere ui en hak deze in grove snippers.
Zet uien, knoflook en peper met 2 flinke scheuten olijfolie, het paprikapoeder en een snufje zout en peper in een grote pan op matig hoog vuur. Bak 7 minuten en roer elke 30 seconden. Voeg de worcestersaus, kikkererwten, tomaten en balsamicoazijn toe. Laat aan de kook komen, zet het vuur laag en laat de saus 10 minuten zachtjes pruttelen.
Proef en voeg zo nodig nog wat extra zout en peper toe.
Afmaken
Pluk de rozemarijnnaaldjes van de takjes en doe ze in een kommetje. Haal het gehaktbrood uit de oven, gier het vet uit de pan bij de rozemarijn en roer.
Schep de saus om het gehaktbrood heen. Leg het spek over het gehaktbrood en de saus. Verdeel er de rozemarijn over. Zet de pan nog 10 tot 15 minuten in de oven, tot het spek goudbruin is.
Serveer er een gemengde salade bij en wat witte rijst.