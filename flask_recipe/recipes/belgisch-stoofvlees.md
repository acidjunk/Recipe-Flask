title: Belgisch stoofvlees
date: 2014-06-28
tags: [grootmoeder]

Dit is een makkelijk te maken gerecht. Je kunt het van tevoren maken, zodat je het vlees alleen nog maar hoeft op te warmen als je de frieten maakt. Neem dan niet te lang de tijd voor het opwarmen, want dan wordt het vlees te droog. Beter is het nog het laatste halve uur het vuur uit te zetten en het vlees op de dag van serveren dan nog eens een half uurtje laten pruttelen.  Voeg dan wel meteen een glas water toe en vergeet niet te roeren (anders koekt het aan). Het beste kun je gewoon een sixpack Westmalle kopen dan heb je ook wat te drinken tijdens het lange wachten :)

## Ingrediënten
- 1 sneetje witbrood, zonder korst, besmeerd aan 1 kant met 1 eetlepel scherpe mosterd
-800 gram magere runderlappen, in grove stukken gesneden
- 5 uien, gesnipperd
- 40 gram boter
- 2 flesje Westmalle dubbel (of gewoon donkerbruin bier)
- 100 milliliter vleesbouillon
- 3 laurier blaadjes
- 2 kruidnagels
- Peper en zout
- Stukje peperkoek of donkere chocolade

## Bereiding
Verhit de boter in een pan en schroei het vlees in ongeveer 5 minuten rondom dicht. Doe dit bij voorkeur in wat kleine porties. 
Schep het vlees uit de pan en zet het even opzij. Fruit in de pan de ui met wat extra boter. Doe het vlees terug. 
Voeg laurier, kruidnagels en tijm toe. Schenk het bier en de bouillon erbij. Breng dit aan de kook. Leg er dan de 
boterhammen met de mosterdkant naar beneden op. Laat het vervolgens minstens 2, maar eerder 3 uur stoven op zeer laag vuur, 
tot het vlees uit elkaar valt. De deksel van de pan niet helemaal sluiten want het is de bedoeling dat het een beetje inkookt. 

Als het vlees te droog wordt, kun je een beetje water toevoegen. Blijf vooral af en toe roeren, want vooral aan het einde kan het gaan plakken op de bodem van de pan. 
Ik vind het lekker als het helemaal stuk gekookt wordt, maar anderen vinden het lekkerder als het nog in stukken herkenbaar is. 

Doe er in de laatste 20 minuten ook de peperkoek of de chocolade bij en laat dit zover mogelijk oplossen. Nu is er enigzins aanbrand gevaar; let hier dus op!

Breng het stoofvlees als het nodig is verder op smaak met peper en eventueel wat zout.

Lekker met patatekes en zelfgemaakt mayo.
