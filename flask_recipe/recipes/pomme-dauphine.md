title: Pomme Dauphine
date: 2014-12-26
tags: [grootmoeder]

Een lekkere variatie op het thema aardappelen.

De hoeveelheden zijn voor 2 personen waarbij ik ervan uitga dat het grote eters zijn. Je maakt 2 degen:


Deeg 1 - Soezen deeg
:
125ml water, mespuntje zout, 40gr boter, 80gram meel, 2 kleine eieren:

Water koken; boter erbij; wanneer het kookt meel toevoegen in 1x en roeren totdat je een bal hebt die loslaat van de pan. In een grote kom doen. Laten afkoelen en dan 2 eieren erbij; 1 voor 1 roeren!


Deeg 2 - Aardappeldeeg

300gram aardappels koken en pureren of door pastafiet draaien. Je moet na het pureren 300gram hebben dus je kan beter iets meer koken. 1 halve tl zout en nootmuskaat toevoegen en het geheel na afkoelen toevoegen aan deeg 1.



De deeg kun je nu een tijdje bewaren; dus dat kun je goed van te voren maken.


Bereiding

Liter olie verwarmen tot 180 graden. Bijvoorbeeld in een wok. Dan met 2 eetlepels bolletjes maken van de deeg en die voorzichtig in de hete olie laten glijden. Ca 5 minuten frituren in kleine porties om het vet niet te veel af te laten koelen.
