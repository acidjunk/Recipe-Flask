title: Fish 'n Chips
date: 2014-06-26
tags: [vis, fingerfood]

Ingrediënten:
800 g aardappels

1  norivel
1 tl cayennepeper
1 tl gemalen witte peper
1 tl gemalen zwarte peper
1 el witte sesamzaadjes
1  ei
1  rode ui
1  mango
1  appel (Elstar)
0.5 bosje koriander
200 ml yoghurt
200 g bloem

200 ml bier
1  ei
2 tl komijnpoeder
500 g kabeljauwfilet
50 g bloem


Bereiding:


Caribisch friet
Verwarm de frituurpan voor op 140 °C.
Schil en snijd de aardappels in frietvorm, was het zetmeel eraf en dep de aardappels goed droog met keukenpapier. Frituur de aardappels in circa 5 minuten gaar zonder te kleuren. Haal de aardappels uit de frituur en laat ze goed afkoelen. 
Verwarm de frituurpan voor op 180 °C.
Frituur de aardappels in circa 3 minuten goudbruin. Verkruimel het norivel zo fijn mogelijk, meng met de verschillende soorten peper en de sesamzaadjes en bestrooi de friet ermee.


Fruitig sausje
Breng een pan met water en een beetje zout aan de kook en kook het ei in circa 10 minuten hard. Giet het ei af en spoel koud. Pel het ei en wrijf door een zeef. 
Pel en snipper de ui. Schil en snijd de mango en de appel in blokjes. Snijd de koriander met steel en al fijn. Meng alle ingrediënten met de yoghurt.


Bierbeslag
Maak een bierbeslag van bloem, bier, ei en komijnpoeder.


Fish
Snijd de vis in reepjes van circa 10 centimeter lang en wentel ze door de bloem.
Wentel de vis vervolgens door het beslag en frituur ze in circa 2 minuten goudbruin en gaar.


Serveer de fish en chips met het fruitig sausje.