title: Indisch gehakt met bonen
date: 2018-04-06
tags: [indisch, paleo]

Dit is een makkelijk te maken gerecht. Het duurt ca 20 minuten om het te maken en in die 20 minuten heb je ook nog tijd voor het maken van een side dish.

## Ingrediënten
- 500 gram gehakt
- 1 ui, gesnipperd
- 3 teentjes knoflook
- 400 milliliter bouillon
- 1 eetlepel bruine suiker of wat honinh
- 1 theelepel sambal oelek (of een eetlepel wanneer je van pittig houdt)
- eventueel een rode peper
- 1 theelepel ketoembar
- 1 theelepel gemberpoeder
- 1 theelepel djintan
- 5 flinke eetlepels pindakaas
- 1 blikje maïs
- 400 gram sperziebonen (bij voorkeur vers)
- 3 eetlepels ketjap manis

## Bereiding
Zet water op en kook de bonen 10 a 12 minuten, vertrouw me met alleen meekoken in het mengsel worden ze niet gaar genoeg.

Fruit de knoflook, ui en peper en bak daarna de gehakt rul. Voeg de bouillon toe en breng het geel aan de kook. Draai het vuur laag en voeg de suiker, sambal, ketoembar, gemberpoeder, djintan en de pindakaas toe. Blijf nu  sporadisch roeren om aankoeken te voorkomen. 

Voeg nu de sperziebonen en toe aan het gehaktmengsel en breng het weer even aan de kook. Ketjap erdoor roeren en een paar minuten op een laag vuur laten pruttelen. Nu de mais toevoegen. Wel goed blijven roeren. Als de saus te dik wordt nog een klein beetje (lauw) water toevoegen. Je kan er eventueel nog een scheutje limoensap aan toevoegen om de smaak wat spannender te maken.

Lekker met rijst, maar wanneer je het paleo wilt eten laat je dat gewoon weg.
